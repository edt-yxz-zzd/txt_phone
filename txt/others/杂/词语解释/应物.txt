
[[
汉语大辞典
應物
(應物,应物)
1.順應事物。
 《莊子‧知北游》：“邀於此者，四枝彊，思慮恂達，耳目聰明，其用心不勞，其應物無方。”
 鍾泰發微：“‘應物無方’，言不執滯也。”
 《史記‧太史公自序》：“與時遷移，應物變化，立俗施事，無所不宜。”
 宋歐陽修《道無常名說》：“無常以應物為功，有常以執道為本。”
 《西游記》第二回：“這猴王自從了道之後，身上有八萬四千毛羽，根根能變，應物隨心。”
2.猶言待人接物。
 《晉書‧外戚傳‧王濛》：“虛己應物，恕而後行。”
 《隋書‧循吏傳‧劉曠》：“劉曠，不知何許人也。性謹厚，每以誠恕應物。”
 明孫柚《琴心記‧挑動春心》：“你看他清標應物，如春月之濯柳；英氣逼人，似野鶴之出群。”
 清姚鼐《揚雄＜太玄＞目錄序》：“雖庸愚不肖，苟筮之而見所以處事應物者，皆合乎聖人之道也。”
]]

