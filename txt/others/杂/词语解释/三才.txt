
[[
汉语大辞典
三才
1.天、地、人。
 《易‧說卦》：“是以立天之道曰陰與陽，立地之道曰柔與剛，立人之道曰仁與義。兼三才而兩之，故《易》六畫而成卦。”
 漢王符《潛夫論‧本訓》：“是故天本諸陽，地本諸陰，人本中和。三才異務，相待而成。”
 元王實甫《西廂記》第五本第三摺：“當日三才始判，兩儀初分。”
 魯迅《漢文學史綱要》第一篇：“世以天皇地皇人皇為三皇者，列三才開始之序，繼以有巢燧人伏羲神農者，明人群進化之程，殆皆後人所命，非真號矣。”
2.三位齊名之才人。(1)指晉之潘滔、劉輿、裴邈。
 《晉書‧劉輿傳》：“時稱越府有三才：潘滔大才，劉輿長才，裴邈清才。”(2)指北齊之溫子昇、邢子才、魏收。
 《北史‧魏收傳》：“﹝魏收﹞與濟陰溫子昇、河間邢子才齊譽，世號三才。”
3.三種材料。
 清納蘭性德《淥水亭雜識》卷三：“輪人以轂、輻、牙為三才，弓人以膠、漆、絲為三才，然其所謂三才者亦眇矣。”
]]

