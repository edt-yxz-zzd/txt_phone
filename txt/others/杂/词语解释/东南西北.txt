東 《说文解字》
【卷六】【東】
『說文解字』
  動也。从木。官溥說：从日在木中。凡東之屬皆从東。得紅切
『說文解字注』
  (東)動也。見漢律曆志。從木。官溥說：從日在木中。木，榑木也。日在木中曰東，在木上曰杲，在木下曰杳。得紅切。九部。凡東之屬皆從東。

杲 《说文解字》
【卷六】【木】
『說文解字』
  明也。从日在木上。古老切
『說文解字注』
  (杲)朙也。衞風。杲杲出日。毛曰。杲杲然日復出矣。從日在木上。讀若槀。日在木中昒也。日在木上、旦也。古老切。二部。

杳 《说文解字》
【卷六】【木】
『說文解字』
  冥也。从日在木下。烏皎切
『說文解字注』
  (杳)冥也。冥、窈也。爲日且冥。杳則全冥矣。由而行地下、而至於榑桑之下也。引伸爲凡不見之偁。從日在木下。烏皎切。二部。


西 xī
〈动〉
(1) (象形。据小篆字形，上面是鸟的省写，下象鸟巢形。“西”是“栖”的本字。本义:鸟入巢息止)
西 《说文解字》
【卷十二】【西】
『說文解字』
  鳥在巢上。象形。日在西方而鳥棲，故因以爲東西之西。凡西之屬皆从西。棲，西或从木妻。卥，古文西。卤，籒文西。先稽切
『說文解字注』
  (西)鳥在巢上也。象形。下象巢，上象鳥，會意。上、下皆非字也，故不曰會意而曰象形。鳥在巢上者，此篆之本義。今音先稽切。古音讀如詵，讀如。如西施亦作先施。漢書曰：西，遷也。古音在十二、十三部。日在㢴方而鳥㢴。上西，卽下文東西之西也。下西，西之本義也。故因㠯爲東㢴之㢴。此說六書叚借之例。叚借者，本無其字，依聲託事。古本無東西之西，寄託於鳥在巢上之西字爲之。凡許言以爲者類此。韋本訓相背，而以爲皮韋。烏本訓孝烏，而以爲烏呼。來本訓瑞麥，而以爲行來。朋本古文鳳，而以爲朋攩。子本訓十一月昜气動萬物滋，而以爲人偁。後人習焉不察，用其借義而廢其本義，乃不知西之本訓鳥在巢，韋之本訓相背，朋之本訓爲鳳，逐末忘本，大都類是。微許君言之，烏能知之。凡㢴之屬皆从㢴。

  (棲)㢴或从木妻。葢从木，妻聲也。从妻爲聲。葢製此篆之時已分别㢴爲東㢴，棲爲鳥在巢，而其音則皆近妻矣。詩可以棲遟，漢嚴發碑作衡門西遟。然則雞棲于塒，雞棲于桀，古本必作雞西。論語爲是棲棲，古本亦必作西西。

  (卥)古文㢴。

  (卤)籒文㢴。按鹵下曰从西省。若籒文西如此，則鹵正从籒文卤矣。



南 nán
〈名〉
(1) (象形，甲骨文字形，是钟镈之类的乐器。①本义:乐器。《诗·小雅·鼓钟》:“以雅以南。”②方位词)
南 《说文解字》
【卷六】【𣎵】
『說文解字』
艸木至南方，有枝任也。从聲。，古文。那含切〖注〗又，亦古文南。文六　重一
『說文解字注』
(南)艸木至南方有枝任也。此亦脫誤。當云南任也。與東動也一例。下乃云艸木至南方有枝任也、發明从之意。漢律曆志曰。大陽者南方。南任也。陽氣任養物。於時爲夏。云艸木至南方者、猶云艸木至夏也。有枝任者、謂夏時艸木畼楙丁壯、有所枝？任載也。故从。按古南男二字相假借。从。聲。含切。古音在七部。
()古文。

北 《说文解字》
【卷八】【北】
『說文解字』
  也。从二人相背。凡北之屬皆从北。博墨切
『說文解字注』
  (北)也。乖者、戾也。此於其形得其義也。軍奔曰北。其引伸之義也。謂背而走也。韋昭注國語曰。北者、古之背字。又引伸之爲北方。尙書大傳、白虎通、漢律曆志皆言北方、伏方也。陽氣在下。萬物伏藏。亦乖之義也。从二人相背。博墨切。一部。凡北之屬皆从北。



