
[[
汉语大辞典
病競
(病競,病竞)
南朝梁武帝曾於華光殿宴飲，令沈約等賦韻連句，武將曹景宗不得韻，意不平。帝謂“卿伎能甚多，人才英拔，何必止在一詩”。時景宗已醉，求之不已，而分韻已盡，唯餘“競”“病”二字。
 景宗操筆成詩云：“去時兒女悲，歸來笳鼓競。借問行路人，何如霍去病。”詩渾成悲壯，帝及群臣驚嗟竟日。事見《南史‧曹景宗傳》。後遂用為好詩渾成的典故。
 宋何薳《春渚紀聞‧何張遺句南金錄》：“伯鵬嘗與余分韻賦詩，繼有一詩督余，所作云：‘坐中病競分明久，驢上敲推兀未裁。’用事精穩如老作者。”
]]

