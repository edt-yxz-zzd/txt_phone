佛之三身-法报化


佛之三身-法报化
　　夫佛之三身，法报化也。法身者，如月之体。报身者，如月之光。化身者，如月之影。万水之内，皆有月焉。此月为多为一耶。不可言一，万水之月常差矣。不可言多，虚空之月常一也。如梵书伊字，摩醯三目，纵横并别。皆不可议也。经云，或现小身丈六八尺者，皆众生心水中佛也。佛尚无形，岂有二哉。净国秽土，亦自彼耳。若欲将念三身，破三种障。今试明之，尔佛身之生，从止观生。止观不均，其障必起。念佛之人，修止心沈，昏闇障起，而障化身佛。又须以观心策之。念白毫光，破昏闇障也。修观心浮，无恶不造，而障报身佛。还修于止，止一切恶。念诸佛昔因，恒沙功德，智慧圆满，酬因日报，破恶念障也，若二边障动，诡状殊形。万相纷纶，两贼强耎，障法身佛也。以中道第一义空破之，偈曰。无色无形相，无根无住处，不生不灭故，敬礼无所观。所观之理，如毗岚猛风，吹散重云，显明法身清净宝月，破逼恼障也，应病与药，不其然欤。我既化人，人亦化物，物我俱成，三昧弥兴，众生无尽，三昧不绝也。（《念佛三昧宝王论》）


法身-月
  性/功能
  首领
  感受器
  哲学原理
报身-月光
  命/名/官名/职称/等级
  皇帝、将领、族长、总统、……
  眼、鼻、耳、……
  物理规律
化身-月影
  体
  朱元璋、毛泽东、……
  人眼、苍蝇复眼、……
  工业产品



